<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Fenerbahçe</title>
</head>

<body>
    <h1>Fenerbahçe</h1>
    <img src="img/fb.png" width="400" alt="">
    <p>Fenerbahçe erkek futbol takımı, Fenerbahçe Spor Kulübü'nün Süper Lig'de mücadele eden profesyonel futbol
        takımıdır. Kulübün futbol dışında faaliyet gösterdiği diğer spor dalları basketbol, voleybol, atletizm, boks,
        kürek, yelken, yüzme ve masa tenisidir. Fenerbahçe futbol takımı, iç saha maçlarını İstanbul Kadıköy'de bulunan
        50.530 kişilik Fenerbahçe Şükrü Saracoğlu Stadyumu'nda yapmaktadır.1907 yılında bir futbol kulübü olarak kurulan
        Fenerbahçe, Türkiye futbol tarihinin başarılı ve en çok taraftarı olan spor kulüplerinden birisidir.

        Fenerbahçe, 1924 yılından beri düzenlenen Türkiye Ligi şampiyonalarında toplamda 28 şampiyonluk ile en çok
        şampiyon olan Türk futbol takımıdır. Süper Lig'de 19 kez, Millî Küme'de 6, Türkiye Futbol Şampiyonası'nda
        ise 3 kez birinci olarak tamamlamıştır. Ayrıca, 7 Türkiye Kupası ve 9 Süper Kupa şampiyonluğu da
        bulunmaktadır. Takım, 2012-13 sezonunda UEFA Avrupa Ligi'nde yarı finale çıkarak tarihinde bir Avrupa
        kupasındaki en iyi derecesini elde etti. 1968 yılında şampiyonluk yaşadığı Balkanlar Kupası, Türkiye'nin ve
        kulüp tarihinin ilk Avrupa kupası oldu.

        Uluslararası Futbol Tarihi ve İstatistikleri Federasyonuna (IFFS) 2024 yılı şubat ayı listesine göre Dünyanın En
        iyi kulüpleri sıralamasında 21. olarak Türkiye'nin en başarılı kulübüdür.

        Takma adı Sarı Kanaryalar olan Fenerbahçe kulübünün geleneksel forması düz, sarı lacivert çubuklu forma, beyaz
        şort ve yanları hafif renkli beyaz çoraplardan oluşur.</p>
</body>

</html>